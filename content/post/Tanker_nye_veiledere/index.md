---
title: "Tanker til nye veiledere"
authors:
- admin
- Nicolas Gibney

date: "2023-08-17T00:00:00Z"
doi: ""

# Schedule page publish date (NOT publication's date).
publishDate: "2024-01-10T00:00:00Z"

# Publication type.
# Accepts a single type but formatted as a YAML list (for Hugo requirements).
# Enter a publication type from the CSL standard.
publication_types: ["op-ed"]

# Publication name and optional abbreviated publication name.
publication: "Khrono"
publication_short: ""

abstract: Mange nye stipendiater har oppstart i disse dager, og mange nye veiledere skal finne sine roller. Stipendiatorganisasjonen i Norge har noen råd til de nybakte veilederne.


# Summary. An optional shortened abstract.
summary: Mange nye stipendiater har oppstart i disse dager, og mange nye veiledere skal finne sine roller. Stipendiatorganisasjonen i Norge har noen råd til de nybakte veilederne.

tags:
- Stipendiatorganisasjonene i Norge
- Veiledertips
- Nye stipendiater

featured: false

links:
url_pdf: ''
url_code: ''
url_dataset: ''
url_poster: ''
url_project: ''
url_slides: ''
url_source: 'https://www.khrono.no/tanker-til-nye-veiledere/801587'
url_video: ''

# Featured image
# To use, add an image named `featured.jpg/png` to your page's folder. 
image:
  caption: 'Image credit: [**Unsplash**](https://unsplash.com/photos/s9CC2SKySJM)'
  focal_point: ""
  preview_only: false

# Associated Projects (optional).
#   Associate this publication with one or more of your projects.
#   Simply enter your project's folder or file name without extension.
#   E.g. `internal-project` references `content/project/internal-project/index.md`.
#   Otherwise, set `projects: []`.
projects:
- internal-project

# Slides (optional).
#   Associate this publication with Markdown slides.
#   Simply enter your slide deck's filename without extension.
#   E.g. `slides: "example"` references `content/slides/example/index.md`.
#   Otherwise, set `slides: ""`.
slides: ''
---

[Publisert i Khrono 17.8.2023.](https://www.khrono.no/tanker-til-nye-veiledere/801587)

#### **Tanker til nye veiledere**

Ole Kristian Dyskeland, leder SiN og stipendiat ved Norges Handelshøyskole

Nicolas Gibney, kommunikasjonsansvarlig SiN og stipendiat ved Norges Handelshøyskole



I disse dager er det oppstart for en del nye stipendiater her til lands. Mange nye forskerspirer, og mange nye veiledere. Stipendiatyrket er en overgang fra student til forsker, som ansatt. Veilederen(/e) er kanskje de(n) viktigste enkeltpersonen i denne reisen, en kilde for manges suksess — og dessverre en kilde for mange nederlag. Å være en god veileder handler ikke om å være bestevenn, men å effektivt føre stipendiatene dit de må komme for å lande i havn en avhandling, og lære å bli en forsker. Det betyr å presse når man må presse, men samtidig støtte når det må støttes; og bygge tillit slik at stipendiaten tror på at du jobber for dem.





**Forventninger og karriere**

Du, som veileder, har valgt å bli akademiker; husk at det ikke nødvendigvis er stipendiatens mål og ambisjon. Snakk om det tidlig, og gjerne snakk om det underveis i veiledningen også. “Hva tenker du at du vil oppnå med denne avhandlingen?”, er et spørsmål som vil løse opp floker som har plaget mange flere stipendiater enn vi tror de fleste er klar over.  



Det er ikke slik at kandidater som tar doktorgrad for så å gå ut i næringslivet eller forvaltning ikke kan være gode ressurser underveis i løpet. Det må være greit å ha en stipendiat som ikke ser for seg å bli forsker, dere veiledere som reagerer på det med å “glemme” og ignorere stipendiatene bør heller være ærlige og ordne veilederbytte.





**Veilederrelasjonen**

I Stipendiatorganisasjonene i Norge (SiN) snakker vi mye om det asymmetriske forholdet mellom veileder og stipendiat. Dette kommer fra en rekke kilder: profesjonell senior versus junior; fast ansatt versus midlertidig ansatt; hvem som skal skrive referanse om hvem etter gradens slutt; fagnettverk; hvem som kjenner systemet versus hvem som prøver å lære det; ol. Selv om det sjeldent er veileder som i det formelle har personalansvar for stipendiaten som ansatt er det verdt å tenke på at etter alt å dømes vil oppleves slik for stipendiaten. Oppfør deg som en sjef som bryr seg; et tydelig eksempel, veiledere som ringte stipendiatene sine for å høre hvordan det gikk når det kom koronanedstengninge var utvilsomt bedre veiledere enn de som ikke gjorde det. Spør hvordan det går regelmessig, både med arbeidet og privat. Gjør det lett å komme innom deg med spørsmål knyttet til arbeidsforholdet med institusjoner, vær glidemiddelet når byråkratene er urimelige og vanskelige, vit hvilke midler som er tilgjengelige for stipendiatene og legg dem opp gode når de søker om midler til forskning, utenlandsopphold, el. 



Det er lett for mange stipendiater, kanskje spesielt de som kommer fra utenfor Skandivania, å ikke tenke på at man har feriedager for å ta dem. Minn dem gjerne på å ta jule- og sommerferie de første årene slik at de faktisk tar fri med god samvittighet — og dermed får hvilt seg. Selv om du liker å jobbe kveld og helg, og gjerne svarer på mail eller utkast da, sørg for at det er innforstått at det ikke er forventet at stipendiaten gjør det og. En liten “men vi kan snakkes om det på mandag” kan gjøre underverker på å flytte den mailen du sender 21.45 på lørdag kveld fra stress til god og timelig veiledning. 





**Om å komme i gang**

Det viktigste for stipendiater med de relativt korte gradene på 3-4 år i Norge er å komme i gang. Vår erfaring er at det egentlig er best for de fleste å ha første paper med veileder, på et prosjekt som er startet av veilederen basert på stipendiatens interessefelt. Å finne forskningsspørsål, metode, ol. er utfordrende, og hvis det kan være styrt at den erfarne veilederen kan stipendiaten komme i gang med forskning, og lære håndverket. Det vil nok for stipendiaten føles litt som de mister frihet, men man innser etter hvert at det er for det beste. Det er samtidig viktig å ikke bare bruke stipendiatene på forhåndssatte oppgaver/spørsmål, dersom man vil utnytte ung energi og nysgjerrighet er det viktig at selv på prosjekter og laber kan stipendiatene gis litt frihet til å definere egne spørsmål.



Kanskje viktigst av alt, husk at alle er forskjellige, det som kanskje har funket med tidligere stipendiater trenger ikke nødvendigvis være det riktige for en ny. Tilpass deg.
